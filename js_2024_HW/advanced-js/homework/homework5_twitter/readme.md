## Завдання

- Створити сторінку, яка імітує стрічку новин соціальної мережі [Twitter](https://twitter.com/).

#### Технічні вимоги:

 - При відкритті сторінки необхідно отримати з сервера список всіх користувачів та загальний список публікацій. Для цього потрібно надіслати GET запит на наступні дві адреси:
   - `https://ajax.test-danit.com/api/json/users`
   - `https://ajax.test-danit.com/api/json/posts`
 - Після завантаження всіх користувачів та їх публікацій необхідно відобразити всі публікації на сторінці.
 - Кожна публікація має бути відображена у вигляді картки (приклад в папці), та включати заголовок, текст, а також ім'я, прізвище та імейл користувача, який її розмістив.
 - На кожній картці повинна бути іконка або кнопка, яка дозволить видалити цю картку зі сторінки. При натисканні на неї необхідно надіслати DELETE запит на адресу `https://ajax.test-danit.com/api/json/posts/${postId}`. Після отримання підтвердження із сервера (запит пройшов успішно), картку можна видалити зі сторінки, використовуючи JavaScript.
 - Більш детальну інформацію щодо використання кожного з цих зазначених вище API можна знайти [тут](https://ajax.test-danit.com/api-pages/jsonplaceholder.html).
 - Цей сервер є тестовим. Після перезавантаження сторінки всі зміни, які надсилалися на сервер, не будуть там збережені. Це нормально, все так і має працювати.
 - Картки обов'язково мають бути реалізовані у вигляді ES6 класів. Для цього необхідно створити клас `Card`. При необхідності ви можете додавати також інші класи.

#### Необов'язкове завдання підвищеної складності

 - Поки з сервера під час відкриття сторінки завантажується інформація, показувати анімацію завантаження. Анімацію можна використовувати будь-яку. Бажано знайти варіант на чистому CSS без використання JavaScript.
 - Додати зверху сторінки кнопку `Додати публікацію`. При натисканні на кнопку відкривати модальне вікно, в якому користувач зможе ввести заголовок та текст публікації. Після створення публікації дані про неї необхідно надіслати в POST запиті на адресу:  `https://ajax.test-danit.com/api/json/posts`. Нова публікація має бути додана зверху сторінки (сортування у зворотному хронологічному порядку). Автором можна присвоїти публікації користувача з `id: 1`. 
 - Додати функціонал (іконку) для редагування вмісту картки. Після редагування картки для підтвердження змін необхідно надіслати PUT запит на адресу `https://ajax.test-danit.com/api/json/posts/${postId}`.
